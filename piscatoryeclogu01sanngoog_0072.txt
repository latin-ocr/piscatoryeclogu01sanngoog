ECLOGA III, MOPSUS

Bellovacos Morinosque et (quos quis dicere possit?)

Tarbellos; latis errare et flumina campis

Nescio quem Ligerim tectis se innasse carinis,

Sed mea nunc aliae poscunt sibi pectora curae.

Tu modo, si quid habes (et te quoque Chloridis ardor

Excruciat) scopulo hoc mecum meditare vicissim.

Audiet et gracilem percurret Mopsus avenam'. 40
Sic illi, ast ego nil contra, sed quae mihi collo

Garrula pendebat manibus tunc sumpta cicuta est.

Scilicet alternos conabar arundine versus

Excipere, alternis nam dicere uterque parabat.

Nec mora ; jr m Chromis hos hos et referebat lolas,

Chromis.

Nereides pelagi sacrum genus aut mihi vestris
Munera ferte vadis duram queis Chlorida placem,
Aut, si muneribus flecti nequit, aequore toto
Quaerite quae nostrum sanet medicina furorem.

Iol .

Sirenes, mea cura, audite haec ultima vota.
Aut revocet jam Nisa suum nec spernat lolam,
Aut videat morientem, haec saxa impulsa marinis
Fluctibus, haec misero vilis dabit alga sepulcrum.

, Chromis.

Qualis tranquillo quae labitur aequore cymba,
Cum Zephyris summae crispantur leniter undae,
Tuta volat luditque hilaris per transtra juventus
Talis vita mihi, mea dum me Chloris amabat.

Iolas.

Aspicis iratae feri-ant ut saxa procellae,
Ut validis imae Coris turbentur harenae?
Jam scopulis furit unda, tremit jam terra tumultu,
Fallor, an haec ipsa est Nisae indignantis imago?

Chromis. ¹

Ο Proteu‚ pastor liquidi maris o pater, o rex,
(Quandoquidem insanos odistis, numina, fastus)
Quaere Pithecusas tu, cui licet, atque superbae
Dic Hyalae salsum te pascere monstra per aequor.

 

