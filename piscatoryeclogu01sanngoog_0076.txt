ECLOGA IV, PROTEUS 69

Aenariam Prochytenque altis immiserit astris
Ac totum subito caelum tremefecerit ictu 3

. Tum Pater haud segni molitus fulmina dextra

Immanes acies dejecerit atque tropaeum
Jusserit ardentes testari sulphure BajaS,
Quod gens victa illis lavisset vulnera lymphis. . 40
Hinc magni Alcidae tauros stratumque profundum
Aggeribus memorat ductamque per oppida pompam.
His veteres addit CumaS, loca cognita Phoeb0‚
Vatis et horrendae lucos Triviaeque recessus
Cimmeriumque domos et opaca in vallibus antra.
Te quoque formosae captum Nesidos amore,
Pausilype‚ irato compellat ab aequore questu.
Ah miser, ah male caute, tuae quid fata puellae
Acceleras? Cupit in medios evadere fluctus
Infelix, cupit insuetum finire dolorem. Ι 50
At tibi nec curae est quod eam Neptunia monstra
Circumstent, mare nec rapido quod sorbeat aestu.
Ah miser, ah male caute, ultra quid bracchia tendis?
Siste gradum 3 riget illa jugis assueta nivosis ’
Venatrix, quarn mille ferae timuere sequentem
Per saltus. Vos hanc, Panope, voS, candida Drymo
Cymothoeque Rhoeque Pherusaque Dinameneque,
Accipite et vestris sociam lustrate choreis
Tum canit antiquas sedes opulentaque regna
Auricomae Sirenis et altum in monte sepulcrum, 60
Sacraque Chalcidicosque deos magnisque per aequor
Auspiciis vectas haec ipsa ad litora classes.
Tum liquidos fontes subter cava moenia ducit
Attollitque arces et culmina montibus aequat
Tectorum, vastas protendit in aequora moles
Euploeamque procul trepidis dat cernere nautis
Atque Pharon, jungit scopulos praeruptaque saxa
Teleboum Sarnique amnes et pinguia culta.
Tum canit ut Corydona sacro Melisaeus in antro
Viderit et calamos labris admoverit audax 70
Formosum quibus ille olim cantarat Alexin,
Dixerat et musam Damonis et Alphesiboei,
Queis fretus, dictante Dea, tot sidera nobis
Prodiderit, tantas caeli patefecerit oras
Quid referam aut Stabias aut quae tenuisse canoris

 

