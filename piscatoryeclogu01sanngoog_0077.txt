70 acm srncarr sannarum]

Virginibus fama est abeuntes saxa carinas,
Aut ut terrifici sonitus ignemque Vesevi
Et desolatas passim defleverit urbes?

Postremo reges regumque ex ordine pugnas
Enumerat, bellique artes et praemia narrat.
Addit tristia fata, et te quem luget ademptum
ltalia infelix (sive id gravis ira deorum,

Seu fors dura tulit) trans altas evehit Alpes,
Mox agit Oceani prope litora, denique sistit
Spumantem ad Ligerim parvaque includit in urna.
Heu sortem miserandam, heu pectora caeca futuri!
Haecine te fessum tellus extrema manebat
Hospitiis post tot terraeque marisque labores?
Pone tamen gemitus, nec te monumenta parentum
Aut moveant sperata tuis tibi funera regnis.
Grata quies patriae, sed et omnis terra sepulcrum.
á¼µ Haec ille et quae vix audita prioribus annis
Heroum longaeva queat meminisse vetustas
Commemorat (socio respondent aequora plausu)
Luna suam donec paulatim fundere lucem
Coepit et ad vitreas redierunt numina sedes, '

 

