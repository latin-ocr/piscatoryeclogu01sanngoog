72 ACTII SYNCERI SANNAZARII

Qui miseram tota spoliatam mente reliquit.
Volvite praecipitem jam nunc, mea licia, rhombum.

Rhombus ad Haemonias revocetur aeneus artes,

Sistere qui pluvias, qui pellere nubila caelu,
Qui potis est trepidos undis abducere pisces,
Volvite praecipitem, mea licia, volvite rhombum.

Alga tibi haec primum tumidi purgamina ponti

Spargitur et rapidis absumitur arida flammis,
Sic mihi, sic, Maeon, uraris adusque medullas.
Volvite praecipitem jam nunc, mea licia, rhombum. 40

Ter muscum, Clearista, ter hunc sine forcipe cancrum
Ure simul “ cum ”que ‘¹ his ” dic “ viscera Maeonis uro ''.
Volvite praecipitem, mea licia, volvite rhombum.

Spongia nunc lacrimis perfunditur. Heus bona magno
Spongia nata mari, lacrimas bibe sedula nostras,
thue rapis sitiens illas sic Maeonis omnem,

Maeonis ingrati, rapias de pectore sensum.
Volvite praecipitem jam nunc, mea licia, rhombum.

Ut pumex, pinguescat, ut aequoris unda, quiescat,
Quae ventis agitata huc illuc concita fertur. 50
Sed quid ego heu tristi pectus concussa dolore
Imprecer et vanis jactem convicia ventis?

Maeon tot mihi damna, ego Maeoni verba rependam?
Volvite praecipitem, mea licia, volvite rhombum.

Huc, huc, qui rigida meditaris vulnera cauda,
Saeve trigon, et tu proprium cui sistere naves
Veliferas‚ echeneis, adeste et Maeonis acres .

Tu retinere pedes, tu figere corda labora.
Volvite praecipitem jam nune, mea licia, rhombum.

Tunde jecur spumamque simul torpedinis atrae. 60
Haec ego cras illi lethalia pocula mittam 3
Ebibat et subito pallentes torpeat artus
Volvite praecipitem, mea licia, volvite rhombum.

Scinde manu leporem, leporis penetrabile virus.
Nascitur Eois hic fluctibus 3 attulit Aegle,

Docta Aegle, jussitque inimicum tangere limen.

Curre age, tange simul, simul obline3 cras mihi poenas
Perfidus ille dabit, gemet ipso in limine Maeon. γ
Sistite praecipitem jam nunc, mea licia, rhombum.

Contere et alcyonis nidum mih13 pellere ventos 70
Dicitur et saevas pelagi mulcere procellas.

 

