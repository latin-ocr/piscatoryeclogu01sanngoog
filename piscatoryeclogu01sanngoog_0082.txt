FRAGMEN TUM

FRAGMENTUM.

(Cod. Vat. Lat. 3361, ff. ‹tr-61²².)

Optatos iarn Euploea mihi circumspice portus
Quo passim uacuas liceat disponere nassas
Quo liceat trepidas nassis includere praedas
Et Zephyris releuare graues spirantibus Aestus
Siqua mouet cupidam uelocis gratia cymbae.
'l'uque ades 0 nostri merces non parua laboris
Quam Phoebus mihi, quam doctae mea turba sorores
Conciliant, dumque ipse ratem de litore pello
Da uela insinuans, pelagoque excurre patenti
Pars animae Puderice meae, te narn sua Nereus 10
Per uada, te liquido Doris uocat aemula fundo,
Dum late undisonum campus strepit omnis aquarum.
Lucrinae ad Veneris scopulos conuenerat omnis
Aenariae‚ Prochytaeque manus. Zephyraeus opaca
Scilicet Aenaria, Prochyta uenit Eutychus alta
Insignes ambo calamis, et uersibus ambo
Aptus uterque fretis, piscatibus aptus uterque
Ille hamos uersare, hic retia soluere in aequor
Zeph. Turn prior haec Zephyre adeste 0 litore ab omni
Piscatorum artes, liquidas exquirite sedes 20
Vertite Tritonum latebras penetrate recessus
Nereidum. Nunquam nostros sedabitis ignes
Nunquam me Pholoe, nunquam me chloris amabit
Ede tuos mecum tandem caua buccina fletus,
Eut. Omnia tentaui, terras mare, nubila, coelum
Ventorumque domos
Omnia sed nocuere simul. nunc ite puellae
Ite deae pelagi, furijs arcessite nostris
Nunc alios succos, aliasque Melampodis herbas
Ede tuos mecum tandem caua buccina fletus. 30
Zeph. Non magicos uersus, ignotaque nomina rerum
Dissirnilesque Deos Herebumque Chaosque reliqui
Ipsos quin etiarn filo conuoluere Rhombos
Edidici, parteisque meas de litore echinos
De scopulis muscum, de fiuctibus hausimus undas
Ede tuos mecum tandem caua buccina fletus

 

